\chapter{}
\titleimg{bricks.jpg}
\mktitle{Capitulum Quintum}
\thispagestyle{empty}

Post hæc ingressī sunt Moysēs et Aarōn,
et dīxērunt Pharaōnī: ``Hæc dīcit Dominus Deus Isrāēl:
Dīmitte populum meum ut sacrificet mihi in dēsertō.''

At ille respondit: ``Quis est Dominus,
ut audiam vōcem ejus, et dīmittam Isrāēl?
Nesciō Dominum, et Isrāēl nōn dīmittam.''

Dīxēruntque: ``Deus Hebræōrum vocāvit nōs,
ut eāmus viam trium diērum in sōlitūdinem,
et sacrificēmus Dominō Deō nostrō:
\marginpar{pestis, -is (f): aliquid malum - morbus, calamitas, cēt.}nē forte accidat nōbīs pestis aut gladius.''

\marginpar{sollicitāre: invitāre, allicere}Ait ad eōs rēx Ægyptī: ``Quārē Moysēs et Aarōn sollicitātis populum ab operibus suīs? Īte ad onera vestra.''

Dīxitque Pharaō: ``Multus est populus terræ:
\marginpar{succrēscere (sub + crēscere): ab īmō crēscere}vidētis quod turba succrēverit:
quantō magis sī dederītis eīs requiem ab operibus?''

Præcēpit ergō in diē illō præfectīs operum
et exāctōribus populī, dīcēns: 
``Nēquāquam ultrā dabitis paleās populō ad cōnficiendōs laterēs,
sīcut prius: sed ipsī vadant, et colligant stipulās.
Et mēnsūram laterum, quam prius faciēbant,
impōnētis super eōs, nec minuētis quidquam:
\marginpar{idcircō: proptereā, ideō}vacant enim, et idcircō vōciferantur, dīcentēs:
Eāmus, et sacrificēmus Deō nostrō.
Opprimantur operibus, et expleant ea:
ut nōn acquiēscant verbīs mendācibus.''

\marginpar{praefectus, -ī (m): qui alicui rei vel negotio praepositus est}Igitur ēgressī præfectī operum et exāctōrēs ad populum,
\marginpar{exāctōr, -ī: qui facit ut opera perficiantur}
dīxērunt: Sīc dīcit Pharaō: ``Nōn dō vōbīs paleās: īte,
et colligite sīcubi invenīre poteritis,
nec minuētur quidquam dē opere vestrō.''

\kimg{palea}{paleam colligentes}
Dispersusque est populus per omnem terram Ægyptī ad colligendās paleās.
Præfectī quoque operum
\marginpar{quotīdiē: cotīdiē}īnstābant, dīcentēs: ``Complētē opus vestrum quotīdiē,
ut prius facere solēbātis quandō dabantur vōbīs paleæ.''

\begin{figure}[H]
    \begin{minipage}[]{0.5\linewidth}
        \centering
        \includegraphics{flagellum}
        \caption{flagellum, -ī (n)}
    \end{minipage}%
\end{figure}
\marginpar{flagellāre: flagellīs pulsāre}Flagellātīque sunt quī præerant operibus fīliōrum Isrāēl,
ab exāctōribus Pharaōnis, dīcentibus: ``Quārē nōn implētis
mēnsūram laterum sīcut prius, nec heri, nec hodiē?''

Vēnēruntque præpositī fīliōrum
\marginpar{vōciferārī: vehementer exclamāre}Isrāēl, et vōciferātī sunt ad Pharaōnem
dīcentēs: \linebreak``Cūr ita agis contrā servōs tuōs?
Paleæ nōn dantur nōbīs, et laterēs similiter
\marginpar{ēn: ecce}imperantur: ēn famulī tuī flagellīs cædimur,
et iniūstē agitur contrā populum tuum.''

\marginpar{idcircō: proptereā, ideō}Quī ait: ``Vacātis ōtiō,
et idcircō dīcitis: 
Eāmus, et sacrificēmus Dominō. 
\marginpar{operārī: laborāre}Īte ergō, et operāminī: paleæ
\marginpar{cōnsuētus numerus: numerus quod semper antea erat}nōn dabuntur vōbīs, et reddētis cōnsuētum numerum laterum.''

\marginpar{eō quod: quia}Vidēbantque sē præpositī fīliōrum Isrāēl
in malō, eō quod dīcerētur eīs: ``Nōn minuētur quidquam
dē lateribus per singulōs diēs.''

Occurrēruntque Moȳsī et Aarōn, quī stābant ex adversō,
ēgredientibus ā Pharaōne: et dīxērunt
ad eōs: ``Videat Dominus et jūdicet, quoniam
\marginpar{fœtēre: male olēre (rēs olēns afficit nāsum)}fœtēre fēcistis odōrem nostrum cōram Pharaōne
\marginpar{præbēre: dāre}et servīs eius, et præbuistis eī
gladium, ut occīderet nōs.'' 

Reversusque est Moysēs ad Dominum, et ait: ``Domine, cūr
\marginpar{ex eō: ex eō (tempore)}afflīxistī populum istum? Quārē mīsistī mē? Ex eō
enim quō ingressus sum ad Pharaōnem ut
loquerer in nōmine tuō, afflīxit populum
tuum: et nōn līberāstī eōs.''
