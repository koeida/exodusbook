\invisiblechapter{Cap. IV}

\titleimg{zip.jpg}
\thispagestyle{empty}

\mktitle{Capitulum Quartum}
\vspace*{-1.0cm}

\cstart{R}{espondēns} Moysēs ait: ``Nōn crēdent mihi, neque audient vōcem meam, sed dīcent:
Nōn appāruit tibi Dominus.''

\vnum{2}Dīxit ergō ad eum: ``Quid est quod tenēs in manū tuā?''

Respondit: ``Virga.''

\vnum{3}Dīxitque Dominus: \mpp{prōicere:}{ante aut procul iacere}``Prōice eam in terram.''

Prōiēcit, et versa est in colubrum, ita ut fugeret \mimg{snake}{coluber, -brī (m)}Moysēs. 

\vnum{4}Dīxitque Dominus: ``Extende manum tuam, et apprehende caudam eius.''

Extendit, et tenuit, versaque est in virgam.
\vnum{5}``Ut crēdant,'' inquit, ``quod appāruerit tibi Dominus Deus patrum suōrum,
Deus Abraham, Deus Isaac et Deus Iācōb.''

\vnum{6}Dīxitque Dominus \mpp{rūrsum =}{rūrsus}rūrsum: ``Mitte manum tuam in sinum tuum.''

\mpp{leprōsus/a/um:}{homo leprōsus aegrotat -- cutis (id quod operit totum corpus) aegra est}
Quam cum mīsisset in sinum, prōtulit leprōsam \mpp{īnstar + gen:}{similis}īnstar nivis.
\mpp{retrahere:}{trahere ab aliquō}\vnum{7}``Retrahe,'' ait, ``manum tuam in sinum tuum.''

Retrāxit, et prōtulit iterum,
et erat similis carnī reliquæ.
\vnum{8}``Sī nōn crēdiderint,'' inquit, ``tibi, neque audierint
sermōnem signī priōris, crēdent verbō signī sequentis. 
\vnum{9}Quod sī nec duōbus quidem hīs signīs crēdiderint,
neque audierint vōcem tuam: sūme aquam flūminis,
\mpp{āridus/a/um:}{sine aquā}et effunde eam super āridam, et quidquid hauserīs dē fluviō,
vertētur in sanguinem.''


\vnum{10}Ait Moysēs: \mpp{obsecrāre:}{orāre, precārī}``Obsecrō, Domine, nōn sum \mpp{eloquēns:}{bene loquēns}ēloquēns ab heri et
\mpp{nūdiustertius:}{ante duōs diēs}nūdiustertius: et \marginpar{{\bf ex quō} (tempore)}ex quō locūtus es ad servum tuum,
\mpp{impedītus/a/um:}{difficile ūtī}impedītiōris et tardiōris linguæ sum.''

\vnum{11}Dīxit Dominus ad eum: ``Quis fēcit os hominis?
\mpp{fabricatus/a/um:}{confectus}
Aut quis fabricātus est mūtum et surdum,
\vnum{12}Perge, igitur, et ego erō in ōre tuō:
docēbōque tē quid loquāris.''

\vnum{13}\mpp{obsecrāre:}{orāre, precārī}At ille: ``Obsecrō, inquit, Domine,
mitte quem missūrus es.''

\vnum{14}Īrātus Dominus in Moysēn, ait: ``Aarōn frāter tuus Lēvītēs,
sciō quod ēloquēns sit: ecce ipse ēgreditur in \mpp{occursus, -ūs (m) <}{occurere}occursum tuum,
vidēnsque tē lætābitur corde.
\vnum{15}Loquere ad eum, et pōne verba mea in ōre eius:
et ego erō in ōre tuō, et in ōre illīus,
et ostendam vōbīs quid agere dēbeātis.
\vnum{16}Ipse loquētur prō tē ad populum,
et erit os tuum:
tū autem eris eī in hīs quæ \mpp{pertinēre:}{e.g, colloquium ad mē pertinet sī hominēs loquuntur dē mē}ad Deum pertinent.
\vnum{17}Virgam quoque hanc sūme in manū tuā,
in quā factūrus es signa.

\vnum{18}\mpp{socer, socerī:}{pater uxōris vel pater marītī}Abiit Moysēs, et reversus est ad Iethrō socerum suum,
dīxitque eī: ``Vādam et revertar ad frātrēs meōs in Ægyptum,
ut videam sī adhūc vīvant.''

Cui ait Iethrō: ``Vāde in pāce.''

\vnum{19}Dīxit ergō Dominus ad Moysēn in Madiān: ``Vāde, et revertere in Ægyptum,
mortuī sunt enim omnēs quī quærēbant animam tuam.''

\vnum{20}Tulit ergō Moysēs uxōrem suam, et fīliōs suōs,
et imposuit eōs super asinum: reversusque est in Ægyptum,
portāns virgam Deī in manū suā. \vnum{21}Dīxitque eī Dominus revertentī
in Ægyptum: ``Vidē ut omnia ostenta quæ posuī in manū tuā
\mpp{indūrāre:}{durum facere}faciās cōram Pharaōne: ego indūrābō cor eius,
et nōn dīmittet populum. \vnum{22}Dīcēsque ad eum: Hæc
\mpp{prīmōgenitus:}{natū maior}dīcit Dominus: Fīlius meus prīmōgenitus Isrāēl.
\vnum{23}Dīxī tibi: Dīmitte fīlium meum ut serviat mihi;
et nōluistī dīmittere eum:
ecce ego interficiam fīlium tuum prīmōgenitum.''

\vnum{24}\mpp{dīversōrium, -ī (n):}{aedificium in quō hominēs in itinere possunt dormīre}Cumque esset in itinere, in dīversōriō
occurrit eī Dominus, et volēbat occīdere eum. 
\vnum{25}Tulit \mpp{idcircō:}{proptereā, ideō}idcircō Sephora acūtissimam \mpp{petra, -ae (f):}{lapis}petram,
\mpp{circumcīdere:}{removēre secandō partem pēnis}\mpp{praepūtium, -ī (n):}{illa pars pēnis quae circumcīditur}et circumcīdit praepūtium fīliī suī, tetigitque pedēs eius,
\mpp{spōnsus/a:}{quī mox maritus vel uxor erit}et ait: ``Spōnsus sanguinum tū mihi es.''
\vnum{26}Et dīmīsit eum postquam dīxerat: ``Spōnsus sanguinum ob circumcīsiōnem.''

\vnum{27}Dīxit autem Dominus ad Aarōn: \mpp{vādere:}{īre, ambulāre}``Vāde in occursum Moȳsī
in dēsertum.'' 

Quī perrēxit obviam eī in montem Deī, et ōsculātus est eum.
\vnum{28}Nārrāvitque Moysēs Aarōn omnia verba Dominī quibus miserat eum,
et signa quæ mandāverat. \vnum{29}Vēnēruntque simul, et congregāvērunt
cūnctōs seniōrēs fīliōrum Isrāēl.
\vnum{30}Locūtusque est Aarōn omnia verba quæ dīxerat Dominus ad Moysēn: et
fēcit signa cōram populō, \vnum{31}et crēdidit populus.
Audiēruntque quod vīsitāsset Dominus fīliōs Isrāēl,
\mpp{prōnus/a/um:}{quod flectitur ad aliquid ante sē}et respexisset afflīctiōnem illōrum: et prōnī adōrāvērunt.
